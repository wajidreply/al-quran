ا۔ سورہ فاتحہ یکہ بھی ہے مدحیہ بھی اس سورۃ میں سات آیتیں ستائیس کلے ایک سو چالیس حروف ہیں۔ بسم اللہ الرحمن، جو بسم اللہ ہر سورت کے اول میں ہے یہ پوری آیت ہے اور جو سورۃ نمل میں ہے وہ آیت کا جزو خیال رہے کہ بسم اللہ ہر سورۃ کے اول نازل نہیں ہوئی بلکہ ایک جگہ نازل ہوئی پھر وہ مکرر کر دی گئی تا کہ سورتوں میں فاصلہ ہو جائے اسی لئے بسم اللہ سورۃ کے اوپر امتیازی شان میں لکھی جاتی ہے آیات کی طرح ملا کر نہیں لکھتے۔ نیز امام جہری نمازوں میں بسم اللہ آواز سے نہیں پڑھتا نیز حضرت جبریل جو پہلی وحی لائے وہ واقرا بسم ربك الذي خلق تھی اس میں بسم اللہ نہ تھی تراریخ میں حافظ امام کو چاہیے کہ کسی سورۃ کے اول میں بسم الله آواز سے پڑھے اس سے معلوم ہوا کہ ہر اچھے کام کو بسم اللہ سے شروع کرنا چاہیے۔ حضرت سلیمان نے بلقیس کو خط لکھا تو اول بسم اللہ لکھی اس کی برکت سے انہیں ملکہ سیمن اور ملک یمن عطا ہوئے، ہمارے حضور نے صلح حدیبیہ کی تحریر بسم اللہ سے شروع کی تو آپ کو فتح مکہ عطا ہوئی مگر ذبیح پر صرف بسم اللہ اللہ اکبر کہے کیونکہ قہر کے کام پر رب کی رحمت کا ذکر نہ کرے اس لئے حضور کا نام ذبح پر نہیں لیا جاتا۔ بسم اللہ کی "ب" استعانت کی ہے اور اس سے پہلے فعل پوشیدہ ہے اس کے معنی ہیں شروع کرتا ہوں میں اللہ کے نام کی مدد ہے۔ اس سے معلوم ہوا کہ اللہ کے سوا سے بھی مدد لینا جائز ہے تو اللہ کے رسول اور اس کے نیک بندوں سے بھی جائز ہے کہ وہ بھی اسم اللہ کی طرح اللہ کی ذات پر دلالت اور رہبری کرتے ہیں اس لئے قرآن نے حضور کو ذکر اللہ فرمایا ہے اگر الحمد میں الف لام "استغراقی" ہو تو معنی وہ ہیں جو مترجم قدس سرہ نے فرمایا یعنی بلاواسطہ اور با واسطہ ہر حمد رب کی ہی ہے کیونکہ بندے کی تعریف در حقیقت اس کے بنانے والے۔